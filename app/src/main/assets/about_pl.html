<html>
<head>
    <!-- Tip: Use relative URLs when referring to other in-app content to give
              your app code the flexibility to change the scheme or domain as
              necessary. -->
    <link rel="stylesheet" href="style.css">
</head>
<body>
<h2 class="text-centered">Aplikacja do odtwarzania piosenek w playlistach</h2>
<p>
    Głównym celem jest możliwość tworzenia wielu playlist (pogrupowanych w zestawach) i szybkie
    przełączanie się pomiędzy nimi pojedynczym dotknięciem
</p>
<p>
    Kiedy playlista zostanie dotknięta, aplikacja zapisze obecną pozycję piosenki i przejdzie
    płynnie do nowej (czas przejścia może być skonfigurowany)
</p>
<p>Wyobraźmy sobie, że chcesz zorganizować sesję roleplay D&D...możesz skonfigurować kilka playlist
    "tawerna", "lochy", "lasy", "bitwa" itd. itd.</p>
<p>Dodaj piosenki bazując na motywie każdej z playlist i rozpocznij swoją sesję</p>
<p>Twoja drużyna wkracza do lasów? Masz do tego playlistę!</p>
<p>Zostali zaatakowani przez orki i bitwa się rozpoczyna - przełącz się na listę "bitwa", aby
    podnieść ciśnienie.</p>
<p>Po pokonaniu wroga, dotknij playlistę "lasy" i kontynuuj dalej zadanie tam, gdzie je
    przerwałeś...</p>
<h2>Jak używać?</h2>
<h3>Zestawy</h3>
<p>Po pierwszym uruchomieniu nic jeszcze nie ma. Rozpocznij poprzez stworzenie swojego pierwszego
    zestawu.<br>Może to być jedna z wielu kolekcji twoich playlist pogrupowanych na każdą okazję,
    albo jedna ogromna na wszystko - jak wolisz. Dzięki temu możesz mieć kolekcję na spokojną grę w
    planszówki z twoją rodziną i inną z ciężkim metalem na sesję rpg ze swoimi przyjaciółmi (albo na
    odwrót...)</p>
<p>Po stworzeniu zestawu i aktywowaniu go, nowe playlisty będą przypisywane do niego</p>
<p>Aby przełączyć się na inny zestaw, kliknij na nazwę obecnego zestawu w górnej części aplikacji,
    lub wybierz "zestawy" z menu aplikacji na dole</p>
<p>Istnieje możliwość zapisania zawartości zestawu do pliku zip razem ze wszystkimi plikami muzycznymi.
    Wybierz ikonę zapisu umieszczoną koło ikony usuwania, wybierz nazwę pliku (domyślnie nazwa zestawu).
    Wszystkie playlisty i piosenki w środku zostaną zapisane do pliku i w formie listy w pliku tekstowym</p>
<h3>Playlisty</h3>
<p>Główna funkcjonalność aplikacji, trzymająca listę piosenek oraz pilnująca, aby zawsze aktywna
    była tylko jedna na raz.</p>
<h4>Tworzenie playlist</h4>
<p>Aby stworzyć nową, upewnij się, że masz aktywowany odpowiedni zestaw i wybierz "Dodaj playlistę"
    z menu aplikacji na dole<br>
    Zostaniesz poproszony o podanie jej nazwy i następnie przeniesiony na ekran jej edycji</p>
<p>Na tym ekranie możesz dodać nowe piosenki klikając guzik "Dodaj nową piosenkę". Po kliknięciu
    otwarte zostanie domyślne okno android'a do wyboru plików. Wybierz piosenki, które mają być
    dodane do tej playlisty i potwierdź wybór</p>
<p>Aby usunąć jakiś utwór, przytrzymaj dłużej na piosence, którą chcesz usunąć, co uaktywni tryb
    wielokrotnego wyboru. Zaznacz utwory, które mają być usunięte i potwierdź guzikiem "Usuń
    zaznaczone piosenki"</p>
<p>Naciśnij przycisk "wstecz" na twoim urządzeniu lub tapnij w strzałkę w tył na górze ekranu, aby
    powrócić na ekran główny</p>
<h4>Edycja playlisty</h4>
<p>Aby edytować istniejącą playlistę, wybierz "Edytuj playlistę" z menu dostępnego pod symbolem
    trzech kropek na kafelku playlisty</p>
<p>Ekran edycji jest identyczny jak ekran tworzenia i działa dokładnie tak samo</p>
<h4>Zmiana wyglądu kafelka playlisty</h4>
<p>Możliwa jest dostosowanie jak każda playlista ma wyglądać. Aby zmienić wygląd, wybierz "Zmień
    wygląd playlisty" z menu dostępnego pod symbolem
    trzech kropek na kafelku playlisty</p>
<p>Na tym ekranie masz możliwość wybrania zdjęcia ze swojej galerii i przycięcie go odpowiednio po
    kliknięciu guzika "Zmień tło"</p>
<p>Jeżeli chcemy usunąć istniejące tło i wrócić do domyślnego wyglądu kafelka, należy kliknąć guzik
    "Usuń tło"</p>
<p>Aby dostosować tekst widoczny na zdjęciu, dobierz kolor klikając na guzik "Zmień kolor tekstu" i
    wybierz jeden z dostępnych kolorów. Dodatkowo można obrysować tekst cieniem, aby poprawić jego
    czytelność (domyślnie zaznaczone)</p>
<h4>Usuwanie playlist</h4>
<p>Aby usunąć playlistę, wybierz "Usuń playlistę" z menu dostępnego pod symbolem
    trzech kropek na kafelku playlisty<br>
    <b>Miej na uwadze, że tej operacji nie da się cofnąć!</b>.
</p>
<p>
    Żadne fizyczne pliki piosenki nie będą
    usunięte podczas tej operacji</p>
<h4>Kopiowanie playlist</h4>
<p>Możliwe jest duplikowanie poprzednio stworzonej playlisty celem stworzenia większej ich ilości
    lub skopiowania do innego zestawu</p>
<p>Aby skopiować playlistę, wybierz opcję "Kopiuj playlistę" z menu kontekstowego playlisty.
    Pojawi się krótka wiadomość, że playlista została skopiowana i jest teraz w schowku aplikacji.
    Wybierz teraz inny zestaw lub zostań w obecnym i wybierz opcję "Wklej playlistę" z dolnego menu
    aplikacji</p>
<p>Ta operacja stworzy dokładną kopię wybranej playlisty zawierającą wszystkie piosenki, tło, kolor
    tekstu etc.
    Jedynie obecnie grana piosenka i czy lista jest aktywna nie jest przenoszone do nowej playlisty.
    Po ukończeniu tej operacji schowek aplikacji zostanie wyczyszczony i operacja wklejania nie
    będzie dostępna dopóki nie zostanie skopiowana następna lista</p>
<p>Trzeba mieć na uwadze, że sklonowana lista nie jest powiązana z oryginalną. Nowa jest tylko
    duplikatem i zmiana którejkolwiek z tych dwóch list nie ma wpływu na drugą</p>
<h4>Zmiana kolejności playlist</h4>
<p>Możliwa jest zmiana kolejności playlist w ramach zestawu.<br> Aby zmienić kolejność, przytrzymaj
    dłużej playlistę, którą chcesz przesunąć oraz przeciągnij i upuść ją w nowe miejsce. Nowa
    kolejność zostanie od razu zapisana. Każda nowa lub wklejana lista dodawana jest zawsze na sam
    koniec</p>
<h3>Odtwarzanie</h3>
<p>Aby rozpocząć odtwarzenie playlisty, wystarczy w nią tapnąć lub jeżeli jest już aktywna,
    nacisnąć przycisk play dostępny na dole ekranu pośród innych przycisków multimedialnych</p>
<p>Jeżeli z jakiegoś powodu aplikacja nie może odtworzyć utworu (zły format lub plik został
    przeniesiony/usunięty), wyświetlony zostanie komunikat, piosenka zostanie usunięta z playlisty... i aplikacja podejmie próbę odtworzenia następnego utworu</p>
<h4>Losowe odtwarzanie</h4>
<p>Domyślnie aplikacja będzie starała się losowo odtwarzać piosenki na danej playliście poprzez
    utworzenie tymczasowej, losowej playlisty w pamięci i przechodzeniu po niej po kolei. Kiedy
    skończy się ostatni utwór, zostanie wylosowana nowa playlista z obecnym utworem na samym jej
    końcu</p>
<p>Losowa kolejność generowana jest za każdym razem jak lista jest aktywowana, co oznacza, że przy
    częstym przełączaniu pomiędzy playlistami, w przypadku małej playlisty, utwory mogą się częściej
    powtarzać</p>
<h3>Ustawienia</h3>
Aplikacja posiada kilka podstawowych ustawień
<h4>Ciemny motyw</h4>
<p>Jak ma być wyświetlana aplikacja, domyślnie tryb jasny</p>
<h4>Czas przejścia</h4>
<p>Jak długie (w sekundach) ma być przejście pomiędzy kolejnymi utworami lub przy aktywowaniu
    innej playlisty</p>
<h4>Nie wygaszaj ekranu</h4>
<p>Po zaznaczeniu tej opcji aplikacja będzie zapobiegać wygaszaniu ekranu dopóki jest
    aktywna</p>
<h3>Rozwiązywanie problemów</h3>
<p>Jeśli coś pójdzie nie tak i aplikacja ulegnie awarii, proszę utwórz zgłoszenie (issue) na GitHubie.</p>
<p>W ustawieniach tapnij 5 razy w numer wersji, aby włączyć tryb developerski. Tam możesz włączyć logi debugowania. Spowoduje to zapisanie informacji debugowania dotyczących interakcji użytkownika z aplikacją.</p>
<p>Za każdym razem, gdy aplikacja ulegnie awarii, generowane są pliki z logami. Proszę dołącz je do zgłoszenia.</p>
<p>Logi tworzone są w lokalizacji:
    <code>Android/data/pl.qprogramming.themplay/files/logs</code>
</p>
<!--FILLER TO ELIMINATE BOTTOM MENU OVERLAPPING -->
<p>&nbsp;</p>
<hr>
<p>
    Specjalne podziękowania dla:
<ul>
    <li>Mojego brata Michała, za pomysł na całą aplikację i bycie moim testerem</li>
    <li>Mojej kochanej żony Amelii, za oglądanie kolejnych "fajnych" funkcji</li>
</ul>
</p>
<hr>
<p class="text-centered">
    <a href="https://www.buymeacoffee.com/q_programming" target="_blank"><img src="https://cdn.buymeacoffee.com/buttons/v2/default-yellow.png" alt="Kup mi kawę" style="height: 40px !important;width: 145px !important;" ></a>
</p>
<p class="text-centered">
    Aplikacja stworzona przez <br>Jakub Romaniszyn</p>
<p class="text-centered">
    <a href="mailto:jakub.romaniszyn@gmail.com">jakub.romaniszyn@gmail.com</a></p>
<p class="text-centered">
    Repozytorium : <a href="https://github.com/q-programming/themplay">github.com/q-programming/themplay</a>
</p>
<p class="text-centered">
    Licencja: <a href="https://github.com/q-programming/themplay/blob/main/LICENSE">GNU GENERAL
    PUBLIC LICENSE</a>
</p>
</body>
</html>
